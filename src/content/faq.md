# שאלות נפוצות - Vestika

## המערכת

### מה זה וסטיקה?

זהו דאשבורד לניהול נכסים פיננסיים למטרת צפייה ומעקב אחר התיק השלם, עם כלים ותכונות שנועדו להקל על יצירת תמונת מצב נוחה, אינטואיטיבית ומועילה עם אפשרויות התאמה אישית ומחשבוני עזר תומכי החלטה.

### מה הפילוסופיה מאחורי המוצר?

המוצר פונה אך ורק לישראלים ושם דגש על ריכוז הנכסים הפיננסיים, מכל הסוגים המקורות השונים, בתיק וירטואלי אחד מרוכז, המאפשר צפייה מאוחדת או ירידה לפרטים של חשבונות או נכסים ספציפיים.

דוגמאות לחשבונות ונכסים -

- חשבון השקעות
- חשבון בנק
- חשבונות RSU ו- ESPP 
- נדל״ן
- מטבעות קריפטוגרפיים
- פריטים פיזיים, לדוגמא תכשיט, אוסף בולים וכו׳

### למי זה מיועד?

פרופיל המשתמש הממוצע אשר יפיק את התועלת המרבית מהמערכת __בשלב זה__, הוא מי שמנהל מספר רב של חשבונות ונכסים ״מפוזרים״, ומבצע שינויים בתיק בתדירות נמוכה.
או משתמש שבכל מקרה מעדיף לתעד את פעילותו באופן שוטף וידני למטרת מעקב (למשל עדכון שוטף באקסל).

ככל שנתקדם בפיתוח המערכת נרחיב את היכולות עבור המשתמש הממוצע ונספק יותר ערך למשתמשים נוספים.

### מי אתם?

אנו מפתחים ישראלים - והתחלנו לפתח את המערכת בעיקר עבור שימוש עצמי, מצורך אישי.
החלטנו להנגיש אותו לשימוש הקהל הרחב ממקום של תרומה, יצירת שיתופי פעולה והמשך שיפור המוצר.

אנחנו משתמשים בו בשגרה ומפיקים ממנו תועלת, ואפילו נהנים לפתח אותו.
נשמח אם תצטרפו אלינו 🙂.

### כמה זה עולה?

המוצר חינמי לחלוטין, והוא יישאר כזה.
כמובן שיש לנו הוצאות, אך בשלב זה הן סבירות ובין כה וכה אנו משלמים אותן למען השימוש הפרטי שלנו.
זה מאפשר לנו לפתוח את המערכת לשימוש של קהל רחב יותר.

### מה ההבדל בין וסטיקה לבין מוצרים אחרים?

קיימים מוצרים רבים ומצויינים בשוק (אנחנו מודעים לזה), לכל מוצר יש את החוזקות שלו ופיצ׳רים ייחודיים שהוא מציע וייתכן שחלקם עדיפים על המערכת הזאת בתחומים מסוימים.

הגישה שלנו מבחינת אפיון המוצר, אליה אנחנו חותרים, היא ליצור כתובת יחידה שמספקת מענה לכל הצרכים הפיננסיים של משתמשי היעד שלנו. אפשר לחשוב על זה כמו משרד ביתי קטן עם שולחן עבודה, שמרכז עליו את כל העניינים הפיננסיים שלנו.
במרכז השולחן יש דו״ח סיכום מרכזי המתאר את כלל הנושאים החשובים לנו, ובצד יש ערימת דו״חות, פנקס לשרבט רעיונות, חומרי קריאה וכלים לביצוע מחקר עצמי, מקום לשאול שאלות, כלים לתכנון, מחשבונים, יצירת תזכורות ועוד.

אבל היתרון הכי משמעותי?
אנחנו מוצר חינמי, וזמין בקוד פתוח.

מזמינים אתכם לקרוא, להשתמש, להעתיק, ולתרום - כך שתוכלו להתאים את המערכת הזאת טוב יותר לצרכים האישיים שלכם.

### מה החסרונות הבולטים במערכת?

* __בשלב זה__ החיסרון העיקרי זה היעדר התממשקות אוטומטית לגופים פיננסיים. אנחנו לא תומכים ב״בנקאות פתוחה״ ולכן כל העדכונים צריך להתבצע ידנית על ידי המשתמש.

  * כאשר הכלי יבשיל ויתבגר - ננסה לספק מענה גם לזה.
  * קיים תוסף דפדפן אשר מסייע בתהליך איסוף המידע, אך עדיין נדרשת התחברות לכל חשבון בנפרד.

* אנחנו מפתחים את זה כפרויקט צדדי בזמננו הפנוי ועושים המון וייב-קודינג; זה אומר שיש לנו באגים ולא הכל מלוטש ומדהים, אבל אנחנו מבטיחים לשפר. דברו איתנו.

## פרטיות ואבטחה

### איך נשמרת פרטיות המידע שלי?

ההתחברות מתאפשרת באמצעות Gmail ומנוהלת על ידי Firebase - אנחנו לא שומרים סיסמאות או נתוני חיבור.

המידע אשר נשמר במערכת הוא המידע אשר המשתמש בוחר לספק בעצמו במטרה להציג אותו בלבד.
אנחנו מתכוונים למכור, להפיץ או אפילו לצפות במידע של חשבונות משתמשים - אנחנו לא מוצאים בזה עניין וגם חושבים שהמידע עצמו הוא לא כזה ״רגיש״.

### אני לא סומך עליכם עם המידע האישי שלי

זה בסדר גמור.
אם פרטיות המידע מאוד מטרידה אתכם ואתם בעלי רקע טכנולוגי - המערכת היא קוד-פתוח, אתם מוזמנים להתרשם מהפרויקט ולהחליט אם הוא מספק את צרכי הפרטיות שלכם.. או להריץ את הפרויקט מקומית על המחשב פרטי עם דאטה-בייס משלכם, כך שאנחנו אפילו לא נדע מזה.

[קוד המקור ב-GitHub](https://github.com/Vestika/portfolio)

אם אתם ללא רקע טכנולוגי - מוזמנים ליצור חשבון עם משתמש פיקטיבי.

במידה ויהיה ביקוש לכך, נבחן הוספה של אפשרויות התחברות נוספות - כתבו לנו.


## יכולות ותכונות

### באילו שווקים אתם תומכים?

התמיכה כרגע היא בבורסות תל אביב, ניו יורק ונאסדק, ובנוסף מספר מטבעות קריפטוגרפיים נפוצים.

### באילו סוגי נכסים אתם תומכים?

• כל נייר ערך אשר נסחר בבורסות הנתמכות (מניות, אג"ח וכו')
• נדל"ן בישראל
• נכס כללי שהמשתמש יכול להזין ולנקוב בשוויו (למשל תכשיטים, אומנות וכו')

### האם יש תמיכה ב״בנקאות פתוחה״?

בשלב זה העדכונים במערכת נעשים ברובם באופן ידני.

גישה לבנקאות פתוחה זה תהליך עם מספר חסמים כמו הקמת חברה, העסקת בעלי תפקידים מסוימים, הגשת בקשות ועוד, אשר דורשות ידע ומאמץ שכרגע בחרנו לא להתמקד בהם.

במידה ואתם חושבים שתוכלו לעזור בעניין זה - מוזמנים ליצור קשר!

### למה המערכת באנגלית?

כל נושא הפיננסי - ערבוב של אותיות, מספרים וגרפים פשוט עובד יותר טבעי באנגלית.

- עם סוכן ה-AI במערכת ניתן לדבר גם בעברית.

### האם אני יכול להתאים את המערכת לצרכים שלי?

במידה מסוימת, כן. נשפר את זה מעת לעת.

כרגע:
• סוכן ה-AI מכיר את מבנה התיק ומקבל סיכום של האחזקות בתיק בכל פנייה אליו 
• ניתן להשתמש בתגיות כדי לקטלג את הנכסים וליצור מהם גרפים מותאמים אישית
• חלק מהמחשבונים מבוססים על התיק שהוזן במערכת

## פיתוח ותרומה

### איך בניתם את זה?

קצת חזון והרבה פרומפטים 😊.
פייתון בקאנד, ריאקט, מונגו, GCP וכמה APIs חינמיים.

### איפה אפשר למצוא את קוד המקור?

הקוד זמין ב-GitHub תחת רישיון MIT.

[GitHub - Vestika Portfolio](https://github.com/Vestika/portfolio)

### אפשר לעזור לכם בפיתוח?

בהחלט! המערכת היא קוד-פתוח וזמינה לצפייה ב-GitHub.

אתם מוזמנים להתקין אותה מקומית, או להשתמש במוצר אונליין ב-app.vestika.io

נשמח לקבל תרומות קוד, בין אם זה:
- פתרון באגים
- הוספת פיצ'רים
- עזרה בליטוש גרפי
- ועוד...

כדאי לשוחח איתנו לפני כדי לראות שהתרומה מתיישרת עם החזון המוצרי וחויית המשתמש שאנחנו שואפים אליה. תמיד ניתן להציץ ב-Issues כדי לקבל השראה או לפתוח Issue בעצמכם.

[GitHub Issues](https://github.com/Vestika/portfolio/issues)
[צרו קשר](mailto:contact@vestika.io)

### האם המערכת מקבלת עדכונים באופן קבוע?

בהחלט, אך חשוב להבין שמדובר בפרויקט תחביבי שאנו עוסקים בו בשעות הפנאי.

איננו מתפרנסים מהפעילות הזאת ועל כן אנחנו מפתחים בקצב יחסית נמוך.


### איך אפשר לתמוך בפעילות שלכם?

נשמח מאוד לכל תמיכה! אתם מוזמנים ליצור איתנו קשר ונספר לכם על הדרכים השונות לתמוך בפרויקט.

[צרו קשר](mailto:contact@vestika.io)


## תקלות ופידבק

### מצאתי באג

מבאס, אבל גם צפוי בשלב המוקדם שהפרויקט הזה נמצא בו.

נשמח לשמוע מה הבעיה ולעזור לכם לפתור אותה!

ניתן להשאיר פידבק בתוך המערכת או להיעזר בקישורים הבאים -
[דיווח על באג ב-GitHub](https://github.com/Vestika/portfolio/issues)
[שלחו לנו מייל](mailto:contact@vestika.io)

### איך ניתן להציע פיצ'רים?

נשמח לשמוע כל הצעה או בקשה, ומבטיחים להשיב.

ניתן לשלוח הצעות:
• דרך כפתור הפידבק במערכת
• במייל: contact@vestika.io
• דרך Issues ב-GitHub
• באופן פרטי אם אנחנו מכירים 😊

[GitHub Issues](https://github.com/Vestika/portfolio/issues)
[contact@vestika.io](mailto:contact@vestika.io)

### איך אפשר ליצור אתכם קשר?

נשמע לשמוע מכם בכל נושא!

[contact@vestika.io](mailto:contact@vestika.io)
[GitHub](https://github.com/Vestika/portfolio)

## הפעלה עצמית

### האם ניתן להפעיל את הפלטפורמה על שרת פרטי שלי?

כן! המערכת היא קוד-פתוח וניתן להריץ אותה על שרת פרטי או מחשב אישי.

[הוראות התקנה ב-GitHub](https://github.com/Vestika/portfolio)

החיסרון הוא שתידרשו למשוך שינויים כל פעם מחדש

### מה אם תופסק הפעילות שלכם?

המידע שלכם זמין להורדה בכל שלב למטרת גיבוי דרך כפתור בחירת הפורטפוליו במערכת.

המערכת תישאר זמינה כקוד-פתוח, תוכלו לאחסן אותה בעצמכם ולהמשיך להשתמש בה ללא הגבלה.

